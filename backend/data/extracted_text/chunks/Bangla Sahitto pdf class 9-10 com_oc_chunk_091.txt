# Chunk 91 from Bangla Sahitto pdf class 9-10 com_oc
# Page: None
# Subject: bangla
# Grade: 9
# Language: bangla
# Created on: 2025-12-21T23:30:13.160742
# Character count: 758
# Chunk ID: Bangla Sahitto pdf class 9-10 com_oc.txt_0_91

========================================

আমার বিশ্বাস, শিক্ষা কেউ কাউকে দিতে পারে না। সুশিক্ষিত লোক মাত্রই স্বশিক্ষিত। আজকের
বাজারে বিদ্যার দাতার অভাব নেই । এমনকি, এ ক্ষেত্রে দাতাকণেরও অভাব নেই; এবং আমরা
আমাদের ছেলেদের তাদের দ্বারস্থ করেই নিশ্চিত থাকি, এই বিশ্বাসে যে, সেখান থেকে তারা এতটা
বিদ্যার ধন লাভ করে ফিরে আসবে, যার সুদে তার বাকি জীবন আরামে কাটিয়ে দিতে পারবে ।
কিন্তু এ বিশ্বাস নিতান্ত অমূলক ৷ মনোরাজ্যেও দান গ্রহণসাপেক্ষ, অথচ আমরা দাতার মুখ চেয়ে
গ্রহীতার কথাটা একেবারেই ভুলে যাই। এ সত্য ভুলে না গেলে আমরা বুঝতুম যে, শিক্ষকের
সার্থকতা শিক্ষাদান করায় নয়, কিন্তু ছাত্রকে তা অর্জন করতে সঙ্ষম করায়। শিক্ষক ছাত্রকে শিক্ষার
পথ দেখিয়ে দিতে পারেন, তার কৌতুহল উদ্রেক করতে পারেন, তার বুদ্ধিবৃত্তিকে জাগ্রত করতে
পারেন, মনোরাজ্যের এঁশ্বর্যের সন্ধান দিতে পারেন, তার জ্ঞানপিপাসাকে জুলম্ভ করতে পারেন,