# Chunk 688 from Bangla Sahitto pdf class 9-10 com_oc
# Page: None
# Subject: bangla
# Grade: 9
# Language: bangla
# Created on: 2025-12-21T23:30:13.223648
# Character count: 775
# Chunk ID: Bangla Sahitto pdf class 9-10 com_oc.txt_0_688

========================================

--- Page 205 ---
উমর ফারুক
কাজী নজরুল ইসলাম
তিমির রাত্রি--এশা'র আজান শুনি দূর মসজিদে ।
প্রিয়-হারা কার কান্নার মত এ-বুকে আসিয়া বিধে!
আমির-উল-মুমেনিন,
তোমার স্মৃতি যে আজানের ধ্বনি জানে না মুয়াজ্জিন ৷
তকবির শুনি, শয্যা ছাড়িয়া চকিতে উঠিয়া বসি.
বাতায়নে চাই-উঠিয়াছে কি-রে গগনে মরুর শশী?
ও-আজান, ও কি পাপিয়ার ডাক, ও কি চকোরীর গান?
মুয়াজ্জিনের কণ্ঠে ও কি ও তোমারি সে আহ্লান?
আবার শুটায়ে পড়ি।
“সেদিন গিয়াছে” -শিয়রের কাছে কহিছে কালের ঘড়ি।
উমর! ফারুক! আখেরী নবির ওগো দক্ষিণ-বাহু!
আহ্বান নয় - রূপ ধরে এস - গ্রাসে অন্ধতা - রাহ!
ইসলাম-রবি, জ্যোতি তার আজ দিনে দিনে বিমলিন!
সত্যের আলো নিভিয়া-জুলিছে জোনাকির আলো ক্ষীণ!
শুধু আঙ্গুলি-হেলনে শাসন করিতে এ জগতের
দিয়াছিলে ফেলি মুহম্মদের চরণে যে-শমশের
ফিরদৌস ছাড়ি নেমে এস তুমি সেই শমশের ধরি
আর একবার লোহিত-সাগরে লালে-লাল হয়ে মরি!