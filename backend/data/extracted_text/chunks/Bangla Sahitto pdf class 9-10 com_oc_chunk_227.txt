# Chunk 227 from Bangla Sahitto pdf class 9-10 com_oc
# Page: None
# Subject: bangla
# Grade: 9
# Language: bangla
# Created on: 2025-12-22T00:33:18.185072
# Character count: 785
# Chunk ID: Bangla Sahitto pdf class 9-10 com_oc.txt_0_227

========================================

কুচি। গঙ্গা-যমুনা খেলিতে এই খাপরাগুলির লক্ষ্য অব্যর্থ বলিয়া বিশ্বাস হওয়ায় সে এগুলি সমযত্বে
বাক্সে রাখিয়া দিয়াছে, এগুলি তাহার মহামূল্যবান সম্পত্তি এতগুলি জিনিসের মধ্যে সবে সে টিনের
বাশিটা কয়েকবার বাজাইয়া সেটির সম্বন্ধে বিগত কৌতূহল হইয়া তাহাকে একপাশে রাখিয়৷ দিয়াছে।
কাঠের ঘোড়া নাড়াচাড়া করা হইয়া গিয়াছে। সেটিও একপাশে পিজরাপোলের আসামির ন্যায়
পড়িয়া আছে । বর্তমানে সে গঙ্গা-যমুনা খেলিবার খাপরাগুলিকে হাতে লইয়া মনে মনে দাওয়ার
উপর গঙ্গা-যমুনার ঘর আকা কল্পনা করিয়া চোখ বুজিয়া খাপরা ছুঁইয়া দেখিতেছে তাক ঠিক
হইতেছে কি না!
এমন সময়ে তাহার দিদি দুর্গা উঠানের কাঠালতলা হইতে ডাকিল-অপু- ও অপু-। সে এতক্ষণ
বাড়ি ছিল না, কোথা হইতে এইমাত্র আসিল । তাহার স্বর একটু সতর্কতা মিথ্রিত। মানুষের গলার
আওয়াজ পাইয়া অপু কলের পুত্লের মতো লক্ষ্মীর চুপড়ির কড়িগুলি তাড়াতাড়ি লুকাইয়া ফেলিল ৷