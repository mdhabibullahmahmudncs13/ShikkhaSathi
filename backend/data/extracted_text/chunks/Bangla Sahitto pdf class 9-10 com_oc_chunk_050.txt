# Chunk 50 from Bangla Sahitto pdf class 9-10 com_oc
# Page: None
# Subject: bangla
# Grade: 9
# Language: bangla
# Created on: 2025-12-21T23:30:13.156047
# Character count: 754
# Chunk ID: Bangla Sahitto pdf class 9-10 com_oc.txt_0_50

========================================

খড়ের স্তূপ, তেঁতুলতলা, আম কাঁঠাল এবং কলার বাগান নৌকাবাহী-মাত্রেরই দৃষ্টি আকর্ষণ করে।
এই গাহছ্্য সদ্ছলতার মধ্যে বোবা মেয়েটি কাহারও নজরে পড়ে কি না জানি না, কিন্তু কাজকর্মে
যখনই অবসর পায় তখনই সে এই নদীতীরে আসিয়া বসে ।
প্রকৃতি যেন তাহার ভাষার অভাব পূরণ করিয়া দেয়। যেন তাহার হইয়া কথা কয়। নদীর কলধ্বনি,
লোকের কোলাহল, মাঝির গান, পাখির ডাক, তরুর মর্মর- সমস্ত মিশিয়ে চারিদিকের চলাফেরা-
আন্দোলন-কম্পনের সহিত এক হইয়া সমুদ্রের তরঙ্গরাশির ন্যায় বালিকার চিরনিস্তন্প হৃদয়-
উপকূলের নিকটে আসিয়া ভাঙিয়া ভাঙিয়া পড়ে ৷ প্রকৃতির এই বিবিধ শব্দ এবং বিচিত্র গতি, ইহাও
বোবার ভাষা - বড়ো বড়ো চক্ষুপল্লববিশিষ্ট সুভার যেভাষা তাহারই একটা বিশ্বব্যাপী বিস্তার;
বিল্লিরবপূর্ণ তৃণভূমি হইতে শব্দাতীত নক্ষত্রলোক পর্যন্ত কেবল ইঙ্গিত, ভঙ্গি, সংগীত, ত্রন্দন এবং
দীর্ঘনিশ্বাস।