# Chunk 200 from Bangla Sahitto pdf class 9-10 com_oc
# Page: None
# Subject: bangla
# Grade: 9
# Language: bangla
# Created on: 2025-12-22T00:33:18.182195
# Character count: 758
# Chunk ID: Bangla Sahitto pdf class 9-10 com_oc.txt_0_200

========================================

নয়-দশ লাইন করে ধরে রাখ,দেখবে বছর শেষে তুমি একখানা সুচিস্তিত চমৎকার বই লিখে ফেলেছ।
জীবনকে ব্যবহার কর, দেখবে মৃত্যু জীবনের হাজার কীর্তির নিশান উড়িয়ে দিয়েছে। জীবন আলস্যে,
বিনা কাজে কাটিয়ে দাও, মৃত্যুকালে মনে হবে জীবনে তোমার একটা মিথ্যা লীলার অভিনয় ছাড়া
আর কিছু হয় নি- একটা সীমাহীন দুঃখ ও হা-ছতাশের সমষ্টি! জীবন শেষে যদি বলো, 'জীবনে
কী করলাম? কিছু হলো না' তাতে কী লাভ হবে? কাজের প্রারন্তে ভেবে নিও, তুমি কোন কাজের
উপযোগী, জগতে কোন কাজ করবার জন্য তুমি তৈরি হয়েছ- কোন কাজে তোমার আত্মা তৃপ্তি
লাভ করে।
সাধুতা ও সত্যের ভেতর দিয়ে যেমন উন্নতি লাভ করা যায়, এমন আর কিছুতে নয়। সত্য এবং
সাধুতাকে লক্ষ্য রেখে ব্যবসা কর, তোমার উন্নতি অবশ্যন্থাবী ৷ ছুয়াচুরি করে দু দিনের জন্য তুমি
লাভবান হতে পার, সে লাভ দু দিনের। জগতে যে সমস্ত মানুষ ব্যবসাতে উন্নতি করেছেন তাদের