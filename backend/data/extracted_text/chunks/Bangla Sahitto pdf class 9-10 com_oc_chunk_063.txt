# Chunk 63 from Bangla Sahitto pdf class 9-10 com_oc
# Page: None
# Subject: bangla
# Grade: 9
# Language: bangla
# Created on: 2025-12-21T23:30:13.157309
# Character count: 753
# Chunk ID: Bangla Sahitto pdf class 9-10 com_oc.txt_0_63

========================================

বসিল না; বাণীকুণ্ঠ নিদ্রা হইতে উঠিয়া শয়নগৃহে তামাক খাইতেছিলেন, সুভা তাহার পায়ের কাছে
বসিয়া তাহার মুখের দিকে চাহিয়া কাদিতে লাগিল । অবশেষে তাহাকে সান্ত্বনা দিতে গিয়া বাণীকণ্ঠের
শুষ্ক কপোলে অশ্রু গড়াইয়া পড়িল ৷
কাল কলিকাতায় যাইবার দিন স্থির হইয়াছে ৷ সুভা গোয়ালঘরে তাহার বাল্য-সখীদের কাছে বিদায়
লইতে পেল, তাহাদিগকে স্বহস্তে খাওয়াইয়া, গলা ধরিয়া একবার দুই চোখে যত পারে কথা ভরিয়া
তাহাদের মুখের দিকে চাহিল- দুই নেত্রপল্লব হইতে টপ টপ করিয়া অশ্রুজল পড়তে লাগিল ।
সেদিন সশুক্লাদ্বাদশীর রাত্রি । সুভা শয়নগৃহ হইতে বাহির হইয়া তাহার সেই চিরপরিচিত নদীতটে
শম্পশয্যায় লুটাইয়া পড়িল- যেন ধরণীকে, এই প্রকাণ্ড মূক মানবতাকে দুই বাহুতে ধরিয়া বলিতে
চাহে, “তুমি আমাকে যাইতে দিয়ো না মা, আমার মতো দুটি বাহু বাড়াইয়া তুমিও আমাকে ধরিয়া
রাখো ।' 0 1সংক্ষেপিত]