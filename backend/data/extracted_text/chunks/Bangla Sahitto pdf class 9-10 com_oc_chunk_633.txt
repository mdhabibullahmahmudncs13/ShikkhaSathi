# Chunk 633 from Bangla Sahitto pdf class 9-10 com_oc
# Page: None
# Subject: bangla
# Grade: 9
# Language: bangla
# Created on: 2025-12-22T00:33:18.223055
# Character count: 794
# Chunk ID: Bangla Sahitto pdf class 9-10 com_oc.txt_0_633

========================================

--- Page 184 ---
জুতা-আবিষ্কার ১৭৯
আঁধার দেখে রাজার কথা শুনি,
যতনভরে আনিল তবে মন্ত্রী
যেখানে যত আছিল জ্ঞানী গুণী
দেশে বিদেশে যতেক ছিল মন্ত্রী
বসিল সবে চশমা চোখে আঁটি,
ফুরায়ে গেল উনিশ পিপে নস্য,
অনেক ভেবে কহিল, 'গেলে মাটি
ধরায় তবে কোথায় হবে শস্য?”
কহিল রাজা, 'তাই যদি না হবে,
পত্তিতেরা রয়েছ কেন তবে?'
সকলে মিলি যুক্তি করি শেষে
কিনিল ঝাঁটা সাড়ে সতেরো লক্ষ,
ঝাঁটের ঢোটে পথের ধুলা এসে
ভরিয়া দিল রাজার মুখ বক্ষ ৷
ধুলায় কেহ মেলিতে নারে চোখ,
ধুলার মেঘে পড়িল ঢাকা সূর্য,
ধুলার বেগে কাশিয়া মরে লোক,
ধুলার মাঝে নগর হলো উহ্য ৷
কহিল রাজা, 'করিতে ধুলা দূর,
জগৎ হলো ধুলায় ভরপুর!'
তখন বেগে ছুটিল ঝাকে ঝাক
মশক কাখে একুশ লাখ ভিস্তি ।
পুকুরে বিলে রহিল শুধু পাক,
নদীর জলে নাহিকো চলে কিন্তি ৷
জলের জীব মরিল জল বিনা,
ডাডঙার প্রাণী সাতার করে চেষ্টা ।
পাকের তলে মজিল বেচা-কিনা,
সর্দিজ্বুরে উজাড় হলো দেশটা ।