# Chunk 494 from Bangla Sahitto pdf class 9-10 com_oc
# Page: None
# Subject: bangla
# Grade: 9
# Language: bangla
# Created on: 2025-12-22T00:33:18.210612
# Character count: 765
# Chunk ID: Bangla Sahitto pdf class 9-10 com_oc.txt_0_494

========================================

নৃতাত্ত্বিক বিচারে, কৃষিভিত্তিক অর্থনীতির বিকাশে, ধর্মানুপ্রেরণায়, বর্ণপ্রথায়, উৎপাদন-পদ্ধতির
অনেকখানিতে বাঙালি সংস্কৃতির মিল পাওয়া যাবে গোটা উপমহাদেশের সঙ্গে ৷ বাংলাভাষা ইন্দো-
ইউরোপীয় গোষ্ঠীর ভাষা- এই গোষ্ঠীর অন্যান্য ভাষা ছড়িয়ে আছে উপমহাদেশের উত্তরাঞ্চলে
বাংলার অনেক রীতিনীতিরও মিল খুঁজে পাওয়া যায় সেই এলাকায়। আবার ধান-তেল-হলদি-পান-
সুপারির ব্যবহারে মিল পাওয়া যায় দক্ষিণাঞ্চলের সঙ্গে ৷ সেলাইছাড়া কাপড় পরার বিষয়েও বেশি
মিল এঁ এলাকার সঙ্গে । এর কারণ, বাংলার আদি জনপ্রবাহ ছিল প্রাক-আর্য নরগোষ্ঠীসভূত ৷ পরে
এর ওপরে আর্য জনগোষ্ঠী ও তাদের প্রভাব এসে পড়ে । সে প্রভাব এত তীব্র ছিল যে, তাই দেশজ
উপকরণে পরিণত হয়। পরে মুসলমানরা যখন এদেশ ভয় করলেন, তখন তারা যে সংস্কৃতি নিয়ে
এলেন, তাতে তুর্কি-আরব-ইরান-মধ্য-এশিয়ার সাংস্কৃতিক উপাদানের মিশেল ছিল । সেখান থেকে