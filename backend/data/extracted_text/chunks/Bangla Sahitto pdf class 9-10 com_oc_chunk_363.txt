# Chunk 363 from Bangla Sahitto pdf class 9-10 com_oc
# Page: None
# Subject: bangla
# Grade: 9
# Language: bangla
# Created on: 2025-12-21T23:30:13.191010
# Character count: 737
# Chunk ID: Bangla Sahitto pdf class 9-10 com_oc.txt_0_363

========================================

সাতাশ নম্বরের বাড়িটা দোতলা নিশ্চয়, কিন্তু বত ক্ষুদ্র দোতলা হওয়া সম্ভব৷ সদর দরজার পরেই
ছোটো একটি উঠান, মাঝামাঝি কাঠের প্রাচীর দিয়ে দুভাগ করা৷ নিচে ঘরের সংখ্যা বোধহয় চার,
কারণ মমতাদি আমায় যে ভাগে নিয়ে গেল সেখানে দুখানা ছোটো ছোটো কুঠরির বেশি কিছু আবিষ্কার
করতে পারলাম না। ঘরের সামনে দুহাত চওড়া একটু রোয়াক, একপাশে একশিট করোগেট
আয়রনের ছাদ ও চটের বেড়ার অস্থায়ী রান্নাঘর ৷ চটগুলি কয়লার ধৌয়ায় কয়লার বর্ণ পেয়েছে।
সে আমাকে শোবার ঘরে নিয়ে গিয়ে টুলে বসাল। ঘরে দুটি জানালা আছে এবং সম্ভবত সেই
কারণেই শোবার ঘর করে অন্য ঘরখানার চেয়ে বেশি মান দেওয়া হয়েছে। কিন্তু জানালা দুটির
এমনি অবস্থান যে আলো যদিও কিছু কিছু আসে, বাতাসের আসা-যাওয়া একেবারে অসম্ভব ।
সূতরাং পক্ষপাতিত্বের যে খুব জোরালো কারণ ছিল তা বলা যায় না। সংসারের সমস্ত জিনিসই