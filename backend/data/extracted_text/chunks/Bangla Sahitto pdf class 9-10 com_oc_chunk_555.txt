# Chunk 555 from Bangla Sahitto pdf class 9-10 com_oc
# Page: None
# Subject: bangla
# Grade: 9
# Language: bangla
# Created on: 2025-12-21T23:30:13.210721
# Character count: 782
# Chunk ID: Bangla Sahitto pdf class 9-10 com_oc.txt_0_555

========================================

বোঝার চেষ্টা করছে, সামাজিক যোগাযোগ মাধ্যম আর টেলিভিশনে অস্থির সময় পার করছে।
আন্দোলনকারী ছাত্র-জনতা এক দফা দাবি পেশ করেছে৷ সারা দেশ থেকে মানুষ ঢাকায় ছুটছে । ঘেরাও
করবে গণভবন ৷ মূলোৎপাটন করবে শাসনক্ষমতা আকড়ে থাকা ফ্যাসিবাদী এক শাসককে । নিপীড়ক
সরকারও প্রস্তুত । তার আছে দলীয় বাহিনী । আছে সরকারি নানা বাহিনীকে অন্যায্যভাবে ব্যবহারের
নিত্যদিনের অভ্যাস ৷ কাজেই বড়ো ধরনের বিপর্যয়ের আশঙ্কায় সবাই একদিকে যেমন উদ্বিগ্ন, তেমনি
অন্যদিকে আন্দোলন সফল হবে, মানুষ জীবনের মায়া ছেড়ে নেমে আসবে রাষ্তায়-এমন এক
আশাবাদেও তারা দুলছে।
অবশেষে মুহূর্তগুলো এসে হাজির হলো ৷ কারফিউ উপেক্ষা করে ঢাকার উত্তরার পথে মানুষের দেখা
মিলল। যাত্রাবাড়ির দিকে মানুষ জড়ো হতে থাকল ধীরে বীরে ৷ সাভারে নামল মানুষের ঢল। সময়
গড়ালে দেখা গেল, যতদূর চোখ যায় , কেবল মানুষ আর মানুষ ৷ এগিয়ে আসছে শহরের কেন্দ্রের দিকে ।