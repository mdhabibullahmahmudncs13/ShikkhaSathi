# Chunk 54 from Bangla Sahitto pdf class 9-10 com_oc
# Page: None
# Subject: bangla
# Grade: 9
# Language: bangla
# Created on: 2025-12-21T23:30:13.156453
# Character count: 719
# Chunk ID: Bangla Sahitto pdf class 9-10 com_oc.txt_0_54

========================================

ছিল: গৃহে যেদিন কোনো কঠিন কথা শুনিত সেদিন সে অসময়ে তাহার এই মূক বন্ধু দুটির কাছে
আসিত- তাহার সহিষ্ণুতাপরিপূর্ণ বিষাদশান্ত দৃষ্টিপাত হইতে তাহারা কী একটা অন্ধ অনুমানশক্তির
দ্বারা বালিকার মর্মবেদনা যেন বুঝিতে পারিত, এবং সুভার পা খেষিয়া আসিয়া অষ্লে অল্পে তাহার
বাহুতে শিং ঘষিয়া ঘষিয়া তাহাকে নির্বাক ব্যাকুলতার সহিত সান্ত্বনা দিতে চেষ্টা করিত ।
ইহারা ছাড়া ছাগল এবং বিড়ালশাবকও ছিল; কিন্তু তাহাদের সহিত সুভার এরূপ সমকক্ষভাবে মৈত্রী
ছিল না, তথাপি তাহারা যথেষ্ট আনুগতা প্রকাশ করিত । বিড়়ালশিশুটি দিনে এবং রাত্রে যখন-
তখন সুভার গরম কোলটি নিঃসংকোচে অধিকার করিয়া সুখনিদ্রার আয়োজন করিত এবং সুভা
তাহার গ্রীবা ও পৃষ্ঠে কোমল অস্ুলি বুলাইয়া দিলে যে তাহার নিদ্রাকর্ষণের বিশেষ সহায়তা হয়,
ইঙ্গিতে এরূপ অভিপ্রায়ও প্রকাশ করিত ।