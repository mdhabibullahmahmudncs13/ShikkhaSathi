# Chunk 626 from Bangla Sahitto pdf class 9-10 com_oc
# Page: None
# Subject: bangla
# Grade: 9
# Language: bangla
# Created on: 2025-12-21T23:30:13.217542
# Character count: 719
# Chunk ID: Bangla Sahitto pdf class 9-10 com_oc.txt_0_626

========================================

অনুভব-অনুভূতি, ভাব-ভাবনা ও কর্মের জগৎকে তিনি তার সৃষ্টির মধ্যে প্রাণময় করে তুলতে চেয়েছেন।
তার সেই সৃষ্টির মধ্য থেকে রূপ-রস-গন্ধ যেন মানুষ অনুভব করতে পারে, তার জন্য তিনি প্রতিনিয়ত
ফুটিয়ে তুলছেন সৃষ্টির কুসুম ৷
পাঠ-পরিচিতি : কবিতাটি রবীন্দ্রনাথ ঠাকুরের কড়ি ও কোমল কাব্যগ্রন্থ থেকে সংকলিত হয়েছে।
এই জগৎ সুন্দর এবং আকর্ষণীয় ৷ মানুষের হাসি-কান্না, মান-অভিমান, আবেগ-ভালোবাসায় পৃথিবী
পরিপূর্ণ। জগতের মায়া ত্যাগ করে অন্য কিছুর আহ্বানে প্রলুব্ধ হয়ে কবি তাই মৃত্যুবরণ করতে
চান না। তিনি অভিলাষ ব্যক্ত করেছেন, মানুষের মনজয়ী রচনা সৃজনের মাধ্যমে সবার কাছে
আদৃত হওয়ার ৷ পৃথিবীর নরনারীর সুখ-দুঃখ-বিরহ যদি ঠিকভাবে তার সৃষ্টিতে ঠাই পায়, তবেই তিনি
অমর হবেন। তা-না হলে তার রচনা শুকনো ফুলের মতোই সবার কাছে অনাদূত হয়ে পড়বে। সৎ