# Chunk 631 from Bangla Sahitto pdf class 9-10 com_oc
# Page: None
# Subject: bangla
# Grade: 9
# Language: bangla
# Created on: 2025-12-21T23:30:13.218052
# Character count: 781
# Chunk ID: Bangla Sahitto pdf class 9-10 com_oc.txt_0_631

========================================

--- Page 183 ---
জুতা-আবিষ্কার
রবীন্দ্রনাথ ঠাকুর
কহিলা হবু, 'শুন গো গোবুরায়,
কালিকে আমি ভেবেছি সারা রাত্র -
মলিন ধুলা লাগিবে কেন পায়
ধরণী-মাঝে চরণ-ফেলা মাত্র!
তোমরা শুধু বেতন লহ বাঁটি,
রাজার কাজে কিছুই নাহি দৃষ্টি ৷
আমার মাটি লাগায় মোরে মাটি,
রাজ্যে মোর একি এ অনাসৃষ্টি!
শীঘ্র এর করিবে প্রতিকার,
নহিলে কারো রক্ষা নাহি আর ৷”
শুনিয়া গোবু ভাবিয়া হলো খুন,
দারুণ ত্রাসে ঘর্ম বহে গাত্রে ৷
পপ্তিতের হইল মুখ চুন,
পাত্রদের নিদ্রা নাহি রাত্রে ।
রান্নাঘরে নাহিকো চড়ে হাঁড়ি,
কান্নাকাটি পড়িল বাড়ি-মধ্যে,
অশ্রুজলে ভাসায়ে পাকা দাড়ি
কহিলা গোবু হুর পাদপল্পে,
'যদি না ধুলা লাগিবে তব পায়ে,
পায়ের ধুলা পাইব কী উপায়ে!”
শুনিয়া রাজা ভাবিল দুলি দুলি,
কহিল শেষে, "কথাটা বটে সত্য-
কিন্তু আগে বিদায় করো ধূলি,
ভাবিয়ো পরে পদধুলির তত্ত্ব ৷
ধুলা-অভাবে না পেলে পদধুলা
তোমরা সবে মাহিনা খাও মিথ্যে,