# Chunk 100 from Bangla Sahitto pdf class 9-10 com_oc
# Page: None
# Subject: bangla
# Grade: 9
# Language: bangla
# Created on: 2025-12-21T23:30:13.161580
# Character count: 755
# Chunk ID: Bangla Sahitto pdf class 9-10 com_oc.txt_0_100

========================================

নয়, তার কারণ আমাদের শিক্ষার বর্তমান অবস্থায় লাইব্রেরি হচ্ছে একরকম মনের হাসপাতাল ।
অতঃপর আপনারা জিজ্ঞাসা করতে পারেন যে, বই পড়ার পক্ষ নিয়ে এ ওকালতি করবার, বিশেষত
প্রাচীন নজির দেখাবার কী প্রয়োজন ছিল? বই পড়া যে ভালো, তা কে না মানে? আমার উত্তর-_
সকলে মুখে মানলেও কাজে মানে না। মুসলমান ধর্মে মানবজাতি দুই ভাগে বিভক্ত । যারা কেতাবি,
আর এক যারা তা নয়। বাংলায় শিক্ষিত সমাজ যে পুূর্বদলভুক্ত নয়, একথা নির্ভয়ে বলা যায় না;
আমাদের শিক্ষিত সম্প্রদায় মোটের ওপর বাধ্য না হলে বই স্পর্শ করেন না। ছেলেরা যে নোট
পড়ে এবং ছেলের বাপেরা যে নজির পড়েন, দুই-ই বাধ্য হয়ে, অর্থাৎ পেটের দায়ে। সেইজন্য
সাহিত্যচর্চা দেশে একরকম নেই বললেই হয়: কেননা, সাহিত্য সাক্ষাৎভাবে উদরপূর্তির কাজে
লাগে না। বাধ্য হয়ে বই পড়ায় আমরা এতটা অভ্যস্ত হয়েছি মে, কেউ স্বোচ্ছায় বই পড়লে আমরা