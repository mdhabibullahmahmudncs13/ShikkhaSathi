# Chunk 254 from Bangla Sahitto pdf class 9-10 com_oc
# Page: None
# Subject: bangla
# Grade: 9
# Language: bangla
# Created on: 2025-12-22T00:33:18.188135
# Character count: 775
# Chunk ID: Bangla Sahitto pdf class 9-10 com_oc.txt_0_254

========================================

তাহার সবটুকু তিনি পাইয়াছিলেন। সত্যের নিবিড় সাধনায় তাহার চরিত্র মধুময় হইয়া উঠিয়াছিল।
কাছে আসিলেই মানুষ তাহার আপনজন হইয়া পড়িত। অকুতোভয় বিশ্বাসে তিনি অজেয়
হইয়াছিলেন। শত্রুর নিষ্ঠুরতম নির্যাতন তাহার অস্তরের লৌহকপাটে আহত হইয়া ফিরিয়া যাইত ।
কিন্তু সত্যে তিনি বজ্রের মতো কঠিন, পর্বতের মতো অটল হইলেও করুণায় তিনি ছিলেন কুসুমকোমল ৷
বৈরীর অত্যাচারে বারবার তিনি জর্জরিত হইয়াছিলেন, শত্রুর লোষ্লাঘাতে-অরাতির হিংস আক্রমণে
বরাঙ্গের বসন তাহার বহবার রক্তরঙ্িন হইয়া উঠিয়াছে, তথাপি পাপী মানুষকে তিনি
ভালোবাসিয়াছিলেন, অভিশাপ দেওয়ার চিন্তাও তাহার অস্তরে উদিত হয় নাই। মক্কার পথে প্রান্তরে
পৌত্তলিকের প্রস্তরঘায়ে তিনি আহত হইয়াছেন, ব্যঙ্গবিদ্রপে বারবার তিনি উপহাসিত হইয়াছেন: কিন্তু
তাহার অস্তর ভেদিয়া একটি মাত্র প্রার্থনার বাণী জাগিয়াছে;:-এদের জ্ঞান দাও প্রভু, এদের ক্ষমা কর।