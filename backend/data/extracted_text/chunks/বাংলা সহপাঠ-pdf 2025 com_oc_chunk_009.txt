# Chunk 9 from বাংলা সহপাঠ-pdf 2025 com_oc
# Page: None
# Subject: bangla
# Grade: 9
# Language: bangla
# Created on: 2025-12-22T00:47:48.624336
# Character count: 727
# Chunk ID: বাংলা সহপাঠ-pdf 2025 com_oc.txt_0_9

========================================

হয়। কাহিনির এ বিন্যাস বা সজ্জাকে বলা হয় প্লট । কাহিনিতে যখন একের পর এক ঘটনা ঘটে , তখন আমরা একটি
ঘটনাকে আরেকটি ঘটনার সাপেক্ষে পাঠ করি৷ আমাদের মনে এ উপলব্ধি হয় যে, একটি ঘটনা আরেকটি ঘটনার
সাথে কার্যকারণসূত্রে যুক্ত। অর্থাৎ, একটির কারণেই ফল হিসেবে অন্য একটি ঘটনা ঘটছে। এ কথা বিবেচনায়
রাখলে কাহিনিসজ্জা বদলে ফেলার তাৎপর্য উপলব্ধি করা যাবে৷ যদি লেখক তুলনামূলক পরে সংঘটিত একটি ঘটনা
আগে বর্ণনা করেন, তাহলে ঘটনাগুলোর পারস্পরিক সম্পর্ক যাবে বদলে ৷ সেক্ষেত্রে তৈরি হবে ভিন্ন ধরনের
উপলব্ধি কাহিনিবিন্যাসের এ ধরনের কৌশল ব্যবহার করে ুপন্যাসিক কোনো ঘটনা বা মুহূর্তকে বিশেষভাবে
গুরুত্বপূর্ণ করে তোলেন ৷ এর মধ্য দিয়ে পাঠকের মনের প্রতিক্রিয়াকে বিশেষভাবে পরিচালিত করেন৷ এ কারণেই
উপন্যাসে কাহিনির তুলনায় প্লটকে অনেক বেশি গুরুত্ব দেওয়া হয়।