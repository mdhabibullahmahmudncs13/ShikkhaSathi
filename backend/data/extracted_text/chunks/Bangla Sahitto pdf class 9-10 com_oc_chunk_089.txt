# Chunk 89 from Bangla Sahitto pdf class 9-10 com_oc
# Page: None
# Subject: bangla
# Grade: 9
# Language: bangla
# Created on: 2025-12-22T00:33:18.173545
# Character count: 757
# Chunk ID: Bangla Sahitto pdf class 9-10 com_oc.txt_0_89

========================================

--- Page 27 ---
২২ বাংলা সাহিত্য
সে সব হচ্ছে মানুষের মনের ভগ্নাংশ: তার পুরো মনটার সাক্ষাৎ পাওয়া যায় শুধু সাহিত্যে ৷ দর্শন বিজ্ঞান
ইত্যাদি হচ্ছে মনগঙ্গার তোলা জল, তার পূর্ণ শ্রোত আবহমানকাল সাহিত্যের ভেতরই সোল্লাসে
সবেগে বয়ে চলেছে এবং সেই গঙ্গাতে অবগাহন করেই আমরা আমাদের সকল পাপমুক্ত হব।
অতএব দাড়াল এই যে, আমাদের বই পড়তে হবে, কেননা বই পড়া ছাড়া সাহিত্যচচ্টার উপায়ান্তর নেই ।
ধর্মের চর্চা চাইকি মন্দিরের বাইরেও করা চলে, দর্শনের চর্চা গুহায়, নীতির চর্চা ঘরে এবং বিজ্ঞানের চর্চা
জাদুঘরে; কিন্তু সাহিত্যের চর্চার জন্য চাই লাইব্রেরি; ও-চর্চা মানুষে কারখানাতেও করতে পারে না:
চিড়িয়াখানাতে'ও নয়। এইসব কথা যদি সত্য হয়, তাহলে আমাদের মানতেই হবে যে, সাহিত্যের মধ্যেই
আমাদের জাত মানুষ হবে৷ সেইজন্য আমরা যত বেশি লাইব্রেরি প্রতিষ্ঠা করব, দেশের তত বেশি
উপকার হবে।