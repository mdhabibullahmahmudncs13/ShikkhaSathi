# Chunk 112 from Bangla Sahitto pdf class 9-10 com_oc
# Page: None
# Subject: bangla
# Grade: 9
# Language: bangla
# Created on: 2025-12-21T23:30:13.162793
# Character count: 778
# Chunk ID: Bangla Sahitto pdf class 9-10 com_oc.txt_0_112

========================================

ধুমধামের শবযাত্রা ভিড় করিয়া দেখিতে আসিল ৷ মেয়েরা কাঁদিতে কাঁদিতে মায়ের দুই পায়ে গাড়
করিয়া আলতা এবং মাথায় ঘন করিয়া সিন্দুর লেপিয়া দিল, বধূরা ললাট চন্দনে চর্চিত করিয়া
বহুমূল্য বস্তে শাশুড়ির দেহ আচ্ছাদিত করিয়া দিয়া আঁচল দিয়া তাহার শেষ পদধূলি মুছাইয়া লইল ৷
পুষ্পে, পত্রে, গন্ধে, মাল্যে, কলরবে মনে হইল না এ কোনো শোকের ব্যাপার-এ যেন বড়বাড়ির
গৃহিণী পঞ্চাশ বর্ষ পরে আর একবার নূতন করিয়া তাহার স্বামীগৃহে যাত্রা করিতেছেন। বৃদ্ধ
মুখোপাধ্যায় শান্তমুখে তাহার চিরদিনের সঙ্গিনীকে শেঘ বিদায় দিয়৷ অলক্ষে দুফোটা চোখের জল
মুছিয়া শোকার্ত কন্যা ও বধূগণকে সান্ত্বনা দিতে লাগিলেন প্রবল হরিধ্বনিতে প্রভাত-আকাশ
আলোড়িত করিয়া সমস্ত গ্রাম সঙ্গে সঙ্গে চলিল। আর একটি প্রাণী একটু দূরে থাকিয়া এই দলের
সঙ্গী হইল ৷ সে কাঙালীর মা। সে তাহার কুটির-প্রাঙ্গণে গোটা-কয়েক বেগুন তুলিয়া এই পথে