# Chunk 486 from Bangla Sahitto pdf class 9-10 com_oc
# Page: None
# Subject: bangla
# Grade: 9
# Language: bangla
# Created on: 2025-12-21T23:30:13.203905
# Character count: 732
# Chunk ID: Bangla Sahitto pdf class 9-10 com_oc.txt_0_486

========================================

তপু 'একুশের গল্পে'র প্রধান চরিত্র । সে বিবাহিত; 'রেণু তার স্ত্রী । বাড়িতে আছেন বৃদ্ধ মা। কিন্তু
পারিবারিক সব পিছুটান উপেক্ষা করে প্ল্যাকার্ড হাতে তপু ছুটে যায় মিছিলে ৷ রাষ্ট্রভাষা হিসেবে বাংলার
অধিকার চাইতে গিয়ে ভাষা আন্দোলনে শহিদ হয় সে ৷ তপুর কপালের মাঝ বরাবর লেগেছিল গুলি ৷
ছত্রভঙ্গ মিছিলের সামনে থেকে মিলিটারিরা তুলে নিয়ে যায় তার মৃতদেহ ৷ ঘটনার ধারাবাহিকতায় চার
বছর পর কলেজের হোস্টেলে একদিন আবিষ্কৃত হয় একটি কঙ্কাল । মাথার খুলির ফুটো আর বাম পায়ের
টিবিয়া ফেবুলা দেখে বন্ধুরা বুঝতে পারে কঙ্কালটি প্রকৃতপক্ষে শহিদ তপুর ৷ কেননা তার বাম পা ছিল
ডান পায়ের চেয়ে দুই ইঞ্চি ছোট ৷ তপুর মতো অনেক প্রাণের বিসর্জন এবং নিরষ্কর সংগ্রামের মাধ্যমেই
অর্জিত হয়েছে বাংলা ভাষার অধিকার ৷ শুধু তা-ই নয়, পরবর্তীকালে ভাষা আন্দোলন হয়ে উঠেছিল